### Упражнение 1

Целта на първото упражнение е да създадем електронно тефтерче. Преди появата мобилните телефони, всички си записвахме телефоните а и адресите на познати и приятели в тефтерчета които често бяха азбучно разграфени. Целта ни е да създадем SQL версия на такова тефтерче, в което да добавяме информация за нашите приятели и познати. 

Да определим първо какви данни ще записваме за всеки човек:

Име - за да знаем за кой става въпрос;
Адрес - адресът на който живее;
Телефонен номер;
Категория - дали човекът е познат приятел роднина и.т.н.


Излежда че можем да поберем всичко в следната таблица:

    CREATE TABLE chovek (
      name varchar(10),
      address varchar(30),
      phone varchar(15),
      category varchar(15)
    );

Създаваме таблицата и можем да добавим няклко човека в нея. Можем да не указваме колоните на таблицата за INSERT ако спазваме последователността на колоните и укажем стойности за всяка колона.

INSERT INTO chovek VALUES ("Иван", "София, Красно село", "02 123 123", "Приятел");
INSERT INTO chovek VALUES ("Петкан", "Остров тимбукту, под палма 3", "", "Приказен герой");

Петкан няма телефон затова подаваме празен стринг "".

INSERT INTO chovek VALUES ("Пипилота Виктуалия Транспаранта Ментолка Ефраимова - Дългото чорапче", "Вила вилекула", NULL, "Приказен герой");

Пипи дългото чорапче е интересен случай. Първо името и е много дълго цели 69 символа при 10 указани в схемата на таблицата. Някой СУБД, като SQLite или MySQL ще позволят да въведем записа, независимо че надхвърля ограничението от 10 символа, докато други като PostgreSQL ще откажат. Правилиният подход в случая е да променим типа на полето за име и да увеличим размерът му.

    ALTER TABLE chovek
   .ALTER COLUMN name TYPE varchar(100);

Синтаксисът на ALTER се различава в зависимост от СУБД.

Второто интересно нещо в записа на Пипи е ключовата дума NULL. NULL се използва вместо нищо. То не е равно на нула, NULL е равно на нищо така че ако искаме да оставим някое поле празно, можем да използваме NULL като стойност (освен ако в дефиницията на полето не е указано изрично че то не може да е NULL).

Получаваме слената таблица:

<table>
<TR><TH>name</TH>
<TH>address</TH>
<TH>phone</TH>
<TH>category</TH>
</TR>
<TR><TD>Иван</TD>
<TD>София, Красно село</TD>
<TD>02 123 123</TD>
<TD>Приятел</TD>
</TR>
<TR><TD>Петкан</TD>
<TD>Остров тимбукту, под палма 3</TD>
<TD></TD>
<TD>Приказен герой</TD>
</TR>
<TR><TD>Пипилота Виктуалия Транспаранта Ментолка Ефраимова - Дългото чорапче</TD>
<TD>Вила вилекула</TD>
<TD></TD>
<TD>Приказен герой</TD>
</TR>
</table>

